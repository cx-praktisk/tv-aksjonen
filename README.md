TV-Aksjonen 2020
================
_Computas skal i år også være med å sponse TV-aksjonen 20. oktober. Derfor kjører vi Praktisk @ After Hours med fokus på TV-aksjonen._

TV-aksjonen går i år til Care Norge, som har valgt aksjonsnavnet "På egne ben".

Målet er å gi minst 400.000 kvinner i noen av verdens mest sårbare områder muligheten til å oppfylle sin rett til å stå på egne ben gjennom tre satsingsområder:

Økonomisk frihet – hennes penger, hennes muligheter.
Å eie sin egen kropp - hennes kropp, hennes valg.
Å ha en stemme som betyr noe – hennes drømmer, hennes stemme.
Bli med og forsøk deg som digital bøssebærer!
Denne gangen skal vi løse oppgaver knyttet til store å små utfordringer man kan støte på som bøssebærer for TV-aksjonen. Hvordan planlegger du ruten så du rekker innom flest mulig hus? Hvem skal gå sammen, så ingen bøssebærere trenger å gå alene hele kvelden? Og ikke minst: Hvordan teller du donasjonene for å finne ut hvor mange penger man har klart å samle inn til Care Norge?

For hver oppgave vi løser, donerer Computas en ekstra sum penger til TV-aksjonen. Vi skal med andre ord ikke bare løse problemer for bøssebærerne, vi skal være digitale bøssebærere selv!

Hva slags oppgaver skal vi løse?
--------------------------------
Oppgavene vi skal løse er inspirert av kodegolf. Det betyr at oppgavene i utgangspunktet ikke er kjempevanskelige å løse, men at man i tillegg konkurrerer om å lage en løsning som oppfyller ett eller annet snodig kriterium. Hvem kan lage en løsning med kortest kode, den mest effektive løsningen, eller bare den løsningen som ser best ut? I tillegg til å vinne penger til TV-aksjonen kan du dermed også være med å konkurrere med de andre deltakerne.

Trenger jeg å ta med noe?
-------------------------
Det eneste du trenger å ta med er en laptop eller noe annet det går ann å programmere på. Alle oppgavene er lagt opp sånn at du ikke skal trenge å installere noe spesielt.

Oppgaver
--------
* [pengetelling](1-pengetelling.md)
* [temafletting](2-temafletting.md)
* [flyvesedler](3-flyvesedler.md)
* [rundtur](4-rundtur.md)

